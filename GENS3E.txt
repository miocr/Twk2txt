                         * G E N S 3 E *                        
         Full screen editor pro Hisoft assembler GENS3M         
                  (C) J. Lamač - LECSOFT 4/1986                 
                                                                
     Tento  editor  byl  napsán jako doplněk k assembleru  GENS3
firmy Hisoft. Nechci se nijak dotýkat  jmenované  firmy,  ale  v
zájmu objektivity  je  třeba  konstatovat,  že  i  když  vlastní
překladač je nejlepší, jaký na ZX-Spectrum existuje, s  editorem
GENSu je to poněkud slabší. S editorem, který se Vám  dostal  do
rukou, se dá psát program podstatně pohodlněji a rychleji.      
     Z rozmanitých verzí GENSu,  které  mezi  spektraři  kolují,
byla pro realizaci zvolena verze  GENS3M,  nebo~t  podle  názoru
autora je v ní nejméně chyb.                                    
     Editor je připojen ke GENSu napevno, čímž vznikl  jednolitý
blok. Všechny funkce GENSu však přitom zůstaly zachovány. Jediný
rozdíl je ve výstupním formátu na obrazovku,  který  je  upraven
pro použití rutiny pro print  s  formátem  42  znaků  na  řádce.
     Editor, stejně jako GENS, je  plně  relokovatelný  po  celé
paměti. Můžeme tedy program používat  v  paměti  na  libovolných
adresách.                                                       
     Téměř všechny řídící klávesy editoru jsou zvoleny s ohledem
na používání klávesnice "pluska". Gumoví  spektristi  holt  mají
smůlu anebo se umačkají (hodně jsou potřeba shifty).            
     Editor je v programu umístěn pod GENSem,  který  nad  sebou
vytváří vlastní programový buffer. Relokační tabulka editoru  je
po spuštění přepsána obrazovkovým bufferem editoru. Pamě~t  tedy
zůstane maximálně využita.                                      
     Po vstupu do editoru a jeho zrelokování  je  posléze  možný
skok do BASICu, odkud lze  se  vrátit  zpět  do  editoru,  a  to
stejnou adresou jako při prvním startu. Při tomto vstupu zůstane
zachován i napsaný text (teplý  start).  Pozor  -  nelze  použít
adres pro studený a teplý start GENSu (start +  56,  resp.  61).
Editor mimoto vůbec nemá studený start.                         
     Pro případné slídily lze tuto informaci doplnit tím, že  je
také možno spustit samotný GENS3M, který je jádrem  programu,  a
jeho první start je na počáteční adrese editoru + 4786 (teplý  a
studený start GENSu pak spočteme normálně).  Vlastní  GENS3M  se
svou relokační tabulkou je dlouhý 9046  bajtů,  jak  je  každému
jistě známo.                                                    
                                                                
     Spuštění programu:                                         
                                                                
     Po příslušném CLEARu, nahrání programu  (LOAD  "GENS3E"CODE
na zvolenou adresu, GENS3E je dlouhý 13832  bajtů)  a  patřičném
RANDOMIZE USR adresa se objeví otázka "Colours & keyboard  click
setting y/n". Při stisknutí klávesy "Y" se  provede  následující
úprava  v  systémových  proměnných:  (23609):=20,   (23561):=20,
(23562):=3, (23624):=71, (23693):=71.  Jinak  se  provede  první
start GENSu s obvyklou otázkou "Buffer size" atd.               
     Při  použití  GENSového  příkazu  "B"  (Basic)  se  provede
spuštění editoru. Poznáme to podle blikajícího kurzoru  v  levém
horním  rohu  obrazovky.  Nyní  můžeme  používat  těchto  funkcí
editoru:                                                        
                                                                
     ~Rádkový editor:                                           
                                                                
     Každý řádek zobrazený na obrazovce je i programovým řádkem.
Nahrajeme-li do editoru program s delšími  řádky,  než  je  těch
zmíněných 42,  jsou  přebytečné  znaky  ignorovány.  Pro  pohyby
kurzoru jsou určeny normální  klávesy  (šipky).  Znaky  psané  z
klávesnice se do již napsaného vpisují, s patřičným rozhrnováním
napsaného textu. Jako tabulátor slouží  mezera,  editor  si  sám
rozmístí slova na  správné  pozice.  Začíná-li  řádek  návěštím,
začínáme psát hned  od  kraje.  Jinak  vynecháme  alespoň  jednu
mezeru.                                                         
     Pouhým psaním  textu  po  obrazovce  se  vlastní  zápis  do
programu neděje, nastane až při stisku klávesy  "ENTER".  Editor
pak tento řádek znovu  vypíše,  a  to  tak,  že  již  respektuje
umístění slov na jejich správné pozice. To je  velice  užitečné,
protože to jednak zrychluje činnost editoru, jednak při náhodném
stisknutí klávesy v místě již napsaného programu  nemusíme  text
opravovat, nebo stiskneme "EXTEND EXTEND" (viz dále).           
                                                                
     Význam kláves v řádkovém módu:                             
                                                                
DELETE     ... smazání znaku před kurzorem,                     
GRAPH      ... smazání znaku pod kurzorem,                      
EDIT       ... smazání textu od kurzoru do konce řádku,         
CAPS       ... změna malých písmen na velké a naopak,           
TRUE VIDEO ... přechod na následující stránku,                  
INV VIDEO  ... přechod na předcházející stránku,                
ENTER      ... zápis řádku do paměti,                           
EXTEND     ... řídící a blokové příkazy,                        
                                                                
kromě toho je pozměněn i význam některých dalších kláves,  např.
SS (Symbol Shift) + "Y" napíše znak "[", nebo SS + "I"  je  znak
"" apod.                                                       
                                                                
     ~Rídící a blokové příkazy (EXTEND):                        
                                                                
Q          ... smazání   řádku    (s    přemístěním  kurzoru  na
               začátek řádku). Neproběhne zápis smazaného  řádku
               do paměti, operace se týká jen screen bufferu    
I          ... zapnutí/vypnutí insertovacího módu,              
DELETE     ... vypuštění řádku,                                 
GRAPH      ... rozhrnutí řádků pro vepsání nového řádku         
               doprostřed již napsaného textu,                  
TRUE VIDEO ... přechod na poslední stránku programu,            
INV VIDEO  ... přechod na první stránku programu,               
G          ... skok do editoru GENSu,                           
X          ... skok na studený start GENSu (clear),             
Y          ... návrat do BASICu,                                
B          ... označení začátku nebo konce bloku (editor si  sám
               pozná, co je co),                                
D          ... vypuštění bloku již nadefinovaného příkazy "B",  
M          ... přesun bloku na místo určení,                    
C          ... zkopírování bloku.                               
                                                                
     Jestliže při  blokové  operaci  dojde  k  přeplnění  paměti
(Ramtop uvažovaný editorem je 65535), vypíše se hláška  "Out  of
memory !". Při nesmyslném požadavku (např. chceme-li  zkopírovat
blok doprostřed toho  samého  bloku)  se  editor  ozve  "Invalid
request  !".  Po  vypsání  hlášky  běží  časová  smyčka  (cca  2
sekundy), jejíž běh lze předčasně ukončit stiskem něčeho.       
     Kromě toho  je  třeba  říci  několik  slov  k  funkci  "B".
Označení bloku se totiž neděje zapsáním značky do programu,  jak
je to obvyklé (proto také není označení  bloku    vidět),    ale
provede se tak, že je do paměti uloženo pořadí řádku od  počátku
textu. Není tudíž radno  označit  pomocí  "B"  blok,  pak  někde
vložit resp. vypustit  nějaké  řádky  a  poté  provést  blokovou
operaci.                                                        
                                                                
     Další příkazy:                                             
                                                                
R          ... nadefinování stringu pro pozdější záměnu,        
N          ... hledání stringu již nadefinovaného příkazem "F", 
F          ... hledání stringu:                                 
                                                                
     String je hledán od řádky s  kurzorem  do  konce  programu.
Je-li nalezen, vylistuje se program od řádku s tímto stringem  a
na spodním řádku se vypíše "Command :".                         
                                                                
     Nyní můžeme stisknout:                                     
                                                                
     F ... hledání následujícího stringu,                       
     S ... záměna stringu za string z příkazu "R",              
     cokoli jiného způsobí návrat do hlavní editační smyčky.    
                                                                
     Příkaz "F" (a "N") umožňuje také hledat celý příkaz  (např.
"LD   A,B") a to tak, že mnemoniku od operandů oddělíme klávesou
"kurzor  doprava"  (šipka).  Zadáme-li  v  příkazu  "F"   symbol
následovaný zmíněnou klávesou, nalezne se tento symbol pouze  na
místě, kde je použit jako návěští apod.                         
     Jestliže se string v  dané  oblasti  programu  nevyskytuje,
editor vypíše hlášku "String absent !".                         
                                                                
     Jakákoli výše neuvedená klávesa  stisknutá  v  EXTEND  módu
způsobí skok do hlavní editační smyčky se současným vylistováním
stránky, která byla na obrazovce před stisknutím "EXTEND".  Toho
je možno využít v případě chyby nebo nesprávně  napsaného  řádku
(pokud ještě nebyl řádek odeslán klávesou ENTER).  Na  obrazovce
se totiž objeví stránka textu z programového  bufferu,  tj.  bez
posledních provedených změn.                                    
                                                                
     V GENSu jsou kromě toho dále pozměněny rutiny  pro  SAVE  a
LOAD (resp. jsou volány do editoru), takže během SAVE nebo  LOAD
nedojde k nežádoucímu návratu do BASICu  v  případě  BREAKu,  je
pouze vypsána hláška "Interrupted" a provede se skok do  editoru
GENSu. GENS také nehlásí chybu, je-li při LOADu nalezen  blok  s
nesprávným jménem nebo jiným flag bajtem  (jak  ten  bajt  jinak
nazvat ?).                                                      
     Poslední poznámka se týká jen printivých spektráků. Bedliví
spekterníci  čtoucí  pozorně  tento  manuál  se  již    nesmírně
podivují, proč ten dement Lamačovskej nechal  u  GENSu  ještě  i
původní editor. Je to právě kvůli tiskárně nebo čemusi takovému,
co  snaživí  spektrálníci  používají.  Když  si  ovšem   zkusíte
vyprintit kus programu, budete půl hodiny hledět, co to  z  toho
krámu vlastně  leze.  Proto  předesílám  dříve  než  se  zlostní
spektrouni vražedně vrhnou na svou nebohou  tiskárnu,  že  chyba
NEN I v  tiskárně.  Takovým  raději  poradím,  aby  před  tiskem
provedli "POKE start editoru +4837,0: POKE start +6511,0". Kdyby
tam snad potom někdo chtěl strkat to, co tam bylo původně,  může
tam pouknout třeba 37 a 6, když nevymyslí nic lepšího.          
     Podrobnější informace o tomto  pilovém  software  je  možno
získat přímo u toho š~tourala, co  si  myslí,  že  jakžtakž  umí
assembler:                                                      
                                  Jiří Lamač ml.                
                                  Předbořská 8                  
                          182 00  Praha 8                       
                                  tel. 842424                   
                                                                
     Předem děkuji za oznámené chyby v editoru, na  které  možná
zuřiví editátoři přijdou. O žádném programu nelze prohlásit,  že
je to poslední verze.